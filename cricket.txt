बॅटही गेली, ग्लव्हजही गेले... हाती राहिले फक्त टाळे', अशी अवस्था सध्या अंधेरीच्या शहाजीराजे क्रीडा संकुलातील सहारा 
क्रिकेट गौरवस्थळाची झाली आहे. सात वर्षांपूर्वी माजी क्रिकेटपटू सुनील गावस्कर यांच्या हस्ते उद्घाटन झालेले हे संग्रहालय प्रेक्षकांचा अल्प प्रतिसाद, देखभाल-दुरुस्ती सेवेत झालेली निष्काळजी यामुळे मरणशय्येवर असल्याचे दिसते. धक्कादायक बाब म्हणजे, संग्रहालयात 
१९८३, २००७ आणि २०११च्या वर्ल्डकप विजयाच्या आठवणी म्हणून ठेवलेल्या अनेक वस्तू चोरीला गेल्याचे कळते आहे.